Tohle jsem sem přidal, protože to trochu souvisí s FAT.
Adresáře
    card - funguje jen na Discovery kitu, musí se připojit nějaká
SDC nebo MMC karta přes SPI2 podle připojeného obrázku. Firmware
pak funguje jako USB MSC s kartou jako úložištěm. Na FS je to trochu
pomalé a když je karta větší, dost dlouho trvá než se vůbec připojí.
Pomocí tohoto lze kartu inicializovat a nakopírovat na ní soubory.

    play - mp3 player, hrající právě z této připojené karty všechny
soubory s příponou .mp3. Tlačítkem na kitu lze soubor přeskočit.
Je to jen pro vyzkoušení, že to jde udělat softwarovým způsobem z
otevřených zdrojů. STM32F4xx má verzi, kde je player zabudován jako
knihovna přímo do ROM procesoru. Nakonec když koukneme jak je to
složité a nenažrané a uvážíme, že karta s 8GB je za pár šupů, je asi
lépe přehrávat přímé vzorky PCM z karty. Takže to není úplně dodělané,
musí být pevný formát MP3 (vzorkování 44100Hz, mono) aby to správně
přehrávalo. Stereo jsem nezkoušel. Použitá knihovna MAD je sice malá,
ale má dost nešikovné API (nebo jsem ho nepochopil, bídná dokumentace,
předpokládám, že funkce pro input by měla vracet počet zpracovaných
byte - tady je odvozen ze struktury stream, snad správně).
Player funguje i jako emulace na Linuxu s Alsa zvukem. Musí se ale
vytvořit v podadresáři tmp obraz disku s FAT32 a mp3 soubory. To je
hodně užitečné pro ladění - liší se jen konec připojený k hardware.

15.09.2017 - přidáno stereo. Pro soubory s formátem mono funguje
stejně jako předchozí verze, stereo je náročnější na paměť, takže
je nutné to linkovat do flash, jinak se potká stack s .bss a celé
to chcípne. Stejně by to chtělo udělat dynamickou analýzu stacku.
